nnn—- '

318 LIB. 111, CAP. xtvm.

potest. Tunc autem, ut plurimum, modicum restat humanae vitae. Non est
igitur possibile in hac vita ultimam hominis felicitatem esse.

Praeterea, felicitatem perfectam quoddam bonum omnes confitentur.
Alias appetitum non quietaret. Perfectum autem bonum est quod omnino
caret a mixtione mali, sicut perfectum album est quod est omnino
impermixtum nigro. Non est autem possibile quod bomo in statu istius
vitae omnino sit immunis a malis non solum corporalibuS‚ quae sunt
fames, sitiS, aestus et frigus et alia hujusmodi, sed etiam a malis animae.
Nullus enim invenitur qui nou aliquando inordinatis passionibus inquie-
tetur, qui non aliquando praetereat medium in quo virtus consistit, vel
in plus, vel in minus, ui non etiam iu aliquibus decipiatur, vel saltem
ignoret quae scire desideret, autetiam debili opinione· concipiat ea de

tiibus certitudinem habere vellet. Non est igitur aliquis in bac vita

e ix.

Adhuc, homo naturaliter refugit mortem, et tristatur de ipsa, non
solum ut nunc cum eam sentit eam refugit, sed etiam cum eam recog-i-
tat. Hoc autem quod non moriatur homo non potest assequi in bac vita.
Non est igitur possibile quod homo in hac vita sit felix.

Amplius, felicitas ultima non consistit in habitu, sed in operatione.
Habitus enim propter actus sunt. Sed im ossibile est in bac vita continue
agere quamcumque actionem. Impossibi e est igitur in hac vita hominem
totaliter esse felicem.

Item, quanto aliquid est magis desideratum et dilectum, tanto ejus
amissio majorem dolorem et tristitiam affert. Felicitas autem maxime
desideratur et amatur. Maxime igitur ejus amissio tristitiam habet. Sed,
si sit in hac vita ultima felicitaS‚ certum est quod amitteretur saltem per
mortem, et non est certum utrum duratura sit usque ad mortem, cum
cuilibet homini possibile sit in hac vita accidere morbos quibus totaliter
ab operatione virtutis impeditur, sicut phrenesim, et alta huiusmodi,
¹quibus impeditur rationis usne. Semper igitur talis felicitas babebit tris-
titiam naturaliter annexam. Non erit igitur perfecta felicitas.

Potest autem aliquis dicere quod, cum felicitas sit bonum intellectua—
lis naturae, perfecta et vera felicitas est illorum, in quibus natura intel-

lectualis perfecta invenitur, id est in substantiis separatis. In hominibus κ

autem invenitur imperfecta per modum participationis cuiusdam. Ad
veritatem enim intelligendam plene, nonnisi per quemdam inquisitionis
modum pertingere possunt, et ad ea quae suut secundum naturam

⁹ maxime intelligibilia omnino deficiunt, sicut ex dictis (cap. 45) patet.

Unde nec felicitas secundum suam perfectam rationem potest omnibus
hominibus adesse, sed aliquid ipsius participant etiam in hac vita.

Et haec videtur fuisse sententia Aristotelis de felicitate, unde in primo
Ethic. (cap. 14) ubi inquirit utrum infortunia tollant felicitatem, ostenso
-quod felicitas sit in operationibus virtutis quae maxime permanentes in
bac vita esse videntur, concludit illos quibus talis perfectio in hac vita
quidem adest esse beatoS, ut homineS, quasi non simpliciter ad felicita-
tem pertingenteS‚ sed modo humano.

Quod autem praedicta responsio rationes praemissas non evacuet, osten-
dendum est. Homo enim, etsi naturae ordine substantiis separatis sit infe-
rior, creaturis tamen irrationabilibus superior est. perfectiori i itur modo
suum finem ultimum consequetur quam illa. Illa vero sic per ecte suum
finem ultimum consequuntur, quod nihil aliud quaerunt. Grave enim cum
fuerit in suo ubi, quiescit. Animalia etiam cum fruuntur delectationibus
secundum sensum, eorum naturale desiderium quietatur. Oportet igitur
multo fortius quod, cum bomo pervenerit ad suum finem ultimum, natu-
rale ejus desiderium quietatur. Sed hoc non potest fieri in vita ista. Ergo
homo non consequitur felicitatem rout est finis proprius ejus in bac vita
ut ostensum est. Oportet ergo qu consequatur post banc vitam.

Adhuc, impossibile est naturale desiderium esse inane. Natura enim

